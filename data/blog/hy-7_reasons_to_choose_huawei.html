<div>Սմարթֆոն ձեռք բերելիս բոլորս էլ փորձում ենք այն ընտրել ըստ մեր ունեցած գումարի չափի, ըստ տեխնիկայի մասին մեր
    պատկերացումների ու սկզբունքների: Առաջին հայացքից պարզ թվացող այս որոշումը, իրականում, միշտ չէ, որ հեշտ է:
</div>
<div>Ի՞նչ ընտրել, ինչպե՞ս ընտրել: Իրականում ցանկացած հարցում ճիշտ ընտրություն կատարելու հարցում օգնության է գալիս
    համեմատությունը:
</div>
<div>Ցանկանում եք կատարել ճի՞շտ ընտրություն:
</div>
<div>Համեմատելու եւ համեմատության միջոցով ընտրություն կատարելու համար եկեք ծանոթանանք այս 7 կետերին:
</div>

<div>
    <h2>1. Գնի մասին</h2>
    <div>Սա, թերեւս, ցանկացած հարցում առաջնահերթ կետն է: Որեւէ մեկը չի ցանկանում անիմաստ գումար ծախսել, կամ էլ տալ քիչ
        գումար` իմանալով, որ այդպիսով անորակ սմարթֆոն կգնի: Սմարթֆոն գնելիս առաջնահերթ հաշվի է առնվում հենց արժեքը, իսկ
        արժեքը, ինչպես հայտնի է, գոյանում է այդ թվում նաեւ բրենդի հայտնիության աստիճանից:
    </div>
    <div>
        Ստացվում է, որ պարտադիր չէ, որ թանկ սմարթֆոնը լինի ամենաորակյալը, ինչպես նաեւ հակառակը: Համեմատենք միայն այսօր
        ամենաշատը իրար հետ մրցող մոդելները: Օրինակ, Huawei P8 սմարթֆոնի արժեքն է մոտ 499
        եվրո, ինչը կազմում է Samsung C6 Edge -ի կեսից մի քիչ ավելին:
    </div>
</div>

<div>
    <h2>2. Տարբերվե՞լ, թե՞ ոչ</h2>
    <div>Օրիգինալ լինելու եւ բոլորից տարբերվելու ցանկությունը շատերի մոտ էլ կա: Մեկը նախընտրում է օգտագործել սմարթֆոն,
        որը նույնպիսին է, ինչպիսին իր տասը ընկերների մոտ է, մյուսը պատրաստ է օգտագործել միայն այնպիսի կապի միջոց, որը
        տարբերվում է բոլորից:
    </div>
    <div>
        Սա եւս կարեւոր կետ է ընտրություն կատարելու հարցում: Huawei-ի` "Դառնալ լավագույնը" ծրագրի շրջանակի մեջ է մտնում
        Android ծրագրի կատարելագործումը:
    </div>
    <div><a href="https://www.youtube.com/watch?v=nD47-8GdDJI">Huawei-ի հեռախոսները ունի յուրահատուկ ինտերֆեյս` Emotion անվանմամբ, որը Google Android գործարանային պլատֆորմի
        կատարելագործված տարբերակն է:</a>
    </div>
    <div>
        Մինչդեռ Samsung սմարթֆոնների Android ծրագիրը նման լուրջ փոփոխությունների չի ենթարկվում:
    </div>
</div>


<div>
    <h2>3. Շատ, շատ լույս</h2>
    <img src="/img/blog/7_reasons_to_choose_huawei/P9.jpg">
    <div>Լավն է այն տեսախցիկը, որը շատ լույս է ընկալում: Շատերի համար էլ լավն է այն սմարթֆոնը, որն ունի լավ տեսախցիկ,
        ոմանք էլ հեռախոսի առկայությունը սմարթֆոնի վրա որեւէ նշանակություն չեն տալիս:
    </div>
    <div>Եկեք տեսնենք, թե ինչով են տարբերվում մեր կողմից քննարկվող ընկերությունների սմարթֆոնները նաեւ այս հարցում:
        <a href="http://huaweiarmenia.am/en/products/huawei-p9">Huawei-ի P9</a> սմարթֆոնի տեսախցիկը 270%-ով ավելի շատ լույս է ընկալում, քան iPhone 6s-ի
        տեսախցիկը եւ 90% ավելի, քան Galaxy S7-ի տեսախցիկը:
    </div>
</div>


<div>
    <h2>4. բարակ, բայց ինչքա՞ն բարակ</h2>
    <div><a href="http://huaweiarmenia.am/hy/products/huawei-p9">Huawei P9</a> սմարթֆոնի հաստությունը 7 մմ է: Այն ավելի բարակ է, քան iPhone 6S-ը եւ
        Samsung Galaxy S7-ը:
    </div>
    <div>Ինչքանո՞վ սա կարող է կարեւոր լինել այս հեռախոսներից որեւէ մեկը ընտրելու հարցում: Սա եւս անհատական ցանկության
        հարց է:
    </div>
    <div>Մեկի համար կարող է առանցքային նշանակություն ունենա սմարթֆոնի բարակությունը, մյուսը հակառակը` ցանկանա, որ իր
        կապի միջոցը լինի ավելի հաստ ու ծանր: Նույնը վերաբերում է նաեւ սմարթֆոնի էկրանին:
    </div>
    <div>Օրինակ, նշված Huawei հեռախոսի էկրանի մակերեսը կազմում է սմարթֆոնի դիմային հատվածի 72,9%-ը, ինչը նույնպես ավելին
        է, քան iPhone 6S-ի и Samsung Galaxy S7-ի տվյալները: Արդյոք այս տվյալները կարող են որոշիչ դեր խաղալ սմարթֆոն
        ընտրելիս` որոշողը դուք եք:
    </div>
</div>


<div>
    <h2>5. Աչքս տեսնի</h2>
    <div>Դիզայն: Ահա այն, ինչը մենք կարեւորում ենք մեր ապագա սմարթֆոնի հետ առաջին "հանդիպման" ժամանակ:
    </div>
    <div>Դիզայնի հարցում սմարթֆոն արտադրող ընկերությունները անդադար մրցում են, ամեն նոր մոդել թողարկվում է դիզայներական
        որեւէ նոր լուծումով, ինչով գերազանցում է նախորդ մոդելին:
    </div>
    <div><a href="http://tangerine.net/our-work/design-strategy-huawei/">Huawei-ը Փարիզում ունի գրասենյակ, որն անվանում են "էսթետիկ դիզայն-կենտրոն"</a>,
        որտեղ ընկերության մասնագետները կոնսուլտացիաներ են անցկացնում աշխարհի լավագույն դիզայներների հետ եւ հետեւում են
        նորաձեւությանը:
    </div>
    <div>Նրանց կարծիքների ու գնահատականների վրա հիմնվելով, ընկերւթյան մասնագետները ամեն տարի իրենց արտադրանքի դիզայնում
        նոր նպատակներ են առաջադրում:
    </div>
    <div>Դիզայնը եւ դիզայներական նոր լուծումները կարեւորում է նաեւ Apple-ը` իր Iphone-նները արտադրելիս:
    </div>
    <div>Այստեղ եւս անընդհատ կոնսուլտացիաներ են տեղի ունենում մասնագետների հետ, սակայն դիզայնի մարտավարությունը մնում է
        անհայտ, քանի որ այս ընկերությունը իր մասին ամեն տեղեկություն չէ, որ հրապարակում է:
    </div>
</div>

<div>
    <h2>6. Ամրության հարց է</h2>
    <img src="/img/blog/7_reasons_to_choose_huawei/GR3.jpg">
    <div>Սմարթֆոնի ընտրության դեպքում կարեւոր է հասկանալ նաեւ, թե ինչքանով է այն ամուր, եւ անսարքության առաջացման
        դեպքում ինչքան արագ կլինի այն վերանորոգել:
    </div>
    <div>Օրինակ, մարտկոցը փոխելու համար Samsung Galaxy J5 ի համար ուղղակի անհրաժեշտ է գնել նորը: Իսկ ահա նրանք, ովքեր
        սովոր են իրենց սմարթֆոնի տեխնիկական հարցերը լուծել սեփական ձեռքերով, պետք է լավ մտածեն:
    </div>
    <div><a href="http://huaweiarmenia.am/hy/products/gr3">Huawei GR3</a> ունեցողները մարտկոցը փոխելու համար անհրաժեշտ է դիմել մասնագետի
        օգնությանը:
    </div>
</div>


<div>
    <h2>7. Ենթարկվե՞լ գովազդին, թե՞ ոչ</h2>
    <div>Ընտրություն կատարելու հարցում կարեւոր դեր ունի նաեւ մեզ հետաքրքրող ընկերությունների "շփման" ձեւաչափը մեր`
        հաճախորդներիս հետ:
    </div>
    <div>4 մլրդ ԱՄՆ դոլար: Ահա այսքան գումար է ծախսում Samsung-ը` ամեն տարի իր արտադրանքը գովազդելու համար:
    </div>
    <div>Apple-ը համեմատաբար ավելի համեստ է: Գովազդի վրա այս ընկերությունը տարեկան ծախսում է մոտ 400 մլն ԱՄՆ դոլար:
    </div>
    <div>Իսկ ահա Huawei-ը գովազդի վրա ծախսում է ընդամենը 11 մլն դոլար:
    </div>
    <div>Գովազդային խելահեղ ալիք չսկսելու եւ դրա վրա ահռելի գումարներ չծախսելու Huawei բացատրությունը պարզ է ու հստակ.
        ընկերությունը ունի սկզբունք` գումարները ծախսել խելամիտ եւ դրանք վատնել ոչ թե գովազդի, այլ նորարարություններ
        անելու, նոր հետազոտություններ անցկացնելու եւ արդեն ունեցած տեխնոլոգիաները զարգացնելու վրա:
    </div>
    <div>Գովազդային նման մոտեցումները եւս կարող են ընտրություն կատարելու հարցում կարեւոր նշանակությույն ունենալ եւ մեզ
        օգնել հասկանալ, թե ում հետ ենք մենք ցանկանում "համագործակցել":
    </div>
</div>

<div>Կատարեք ճիշտ ընտրություն, որը կապահովի ձեր հարմարավետությունը ու հետագայում մտափոխվելու պատճառ չի դառնա:
</div>
<div>Իսկ մտափոխվելու դեպքում, նորից ընթերցեք այս կետերը:
</div>
