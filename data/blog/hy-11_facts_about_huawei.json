11 փաստ, որոնք իմանալով հնարավոր չէ չսիրել Huawei-ը

Սմարթֆոններ եւ այլ տեխնիկա ընտրելն այսօր հեշտ գործ չէ: Ընտրությունը մեծ է,  չափանիշները` տարբեր, ինչի հետեւանքով կարելի է խճճվել ու որակի փոխարեն ընտրել ընդամենը այն, ինչ ընտրում են մեր ծանոթները: Իսկ որակի չափանիշները հասկանալու համար պետք է ծանոթ լինել ոլորտի առաջատարներին:
Չինական Huawei-ը սմարթֆոններ արտադրող խոշորագույն  ընկերություններից է:
Տարիներ առաջ սրան դժվար կլիներ հավատալ, բայց այսօր արդեն դա փաստ է: Անցած տարի ընկերությունը ներկայացրել է իր նոր կոնցեպտը <<Դարձրու այն հնարավոր>> / Make it Possible /, իսկ ընկերության նոր կարգախոսը հռչակվեց <<Երազանքները ոգեշնչում են ստեղծագործել>> / "Dreams inspire creativity"/:
Ցանկանո՞ւմ եք ծանոթանալ Huawei-ի մասին այնպիսի փաստերի, որոնք կփոխեն ձեր պատկերացումները չինական ընկերությա մասին: Ձեզ ենք ներկայացնում բազմաթիվ փաստերից միայն 11-ը:


<<Չինական նվաճումը>>` աշխարհը նվաճելու ճանապարհին

Նախ հասկանանք, թե ինչ է նշանակում ընկերության անվանումը: Huawei-ը բաղկացած է երկու հիերոգլիֆներից՝ «Hua» — «Չինաստան», եւ «Wei» — «նվաճում»: Եւ ուրեմն, <<Չինական նվաճում>> ընկերությունը, որը  ստեղծվել էր 1980-ականներին ի սկզբանե զբաղվել է կոմունիկացիոն տեխնիկայի արտադրությամբ: Իսկ արդեն 1987թ-ից իր առաջ դրել է ավելի ամբիցիոզ նպատակ`  Չինաստանը դարձնել տեխնոլոգիաներով հարուստ ու առաջատար երկիր: <<Նվաճողական>> ընկերությունը արժանի չէր լինի, իր անվանը, եթե հայրենիքում հաջողությունների հասնելուց հետո չանցներ աշխարհը <<նվաճելու>> գործին:

Հաջողությունը` հետեւողական աշխատանքի արդյունք

2000-ականների սկզբից ընկերությունը իր գործունեությունը սկսել է ծավալել Չինաստանի սահմաններից դուրս, տարածվել է Ասիայով,ապա հասել է Եվրոպա եւ Ավստրալիա: Պետք է նշել, որ այս հաջողությունը չի եղել պատահական: Չէ որ առաջին տարիների իր ողջ հասույթը ընկերությունը ծախսում էր նոր հետազոտությունների վրա http://www.huawei.com/en/industry-insights/moving-forward
, այլ կերպ ասած` ներդնում էր կատարում նոր գաղափարներ մշակելու եւ դրանք կատարելագործելու հեռանկարային գործի մեջ:

Առաջին սմարթֆոնը, ինչպես առաջին սերը

Մեզնից շատերը, եթե ոչ բոլորը, հիշում են իրենց առաջին սմարթֆոնը: Սեփական սմարթֆոնի  հետ <<ծանոթանալու>>  պահի մասին խոսելիս այսօր արդեն շատերը կատակում են, թե դա նման էր առաջին սիրո, մի բանի, որը երբեք չի մոռացվի: Չէ որ մինչ այդ նմանատիպ կապի միջոցներ կարելի էր տեսնել միայն ֆանտաստիկ ֆիլմերում: Եւ ահա, իր արտադրած առաջին սմարթֆոնը հիշում է նաեւ Huawei-ը: Այն արտադրվել էր 2009-թ-ին, նրա <<անունն էր>>  Android 1.5 Huawei U8230:

4. Ի  <<Պատիվ>>  երիտասարդներին

2013թ-ին ընկերությունը գնաց խորամանկ քայլի` ստեղծեց բրենդ հենց երիտասարդության ուշադրությունն ու համակրանքը ստանալու համար: Ինչպես հայտնի է, ում հաջողվում է դուր գալ երիտասարդությանը, նա ուղղակի դատապարտված է հաջողության: Եւ ահա ընկերությունը ներկայացրեց երիտասարդության համար /18-34 տարեկան/ նախատեսված  Honor  /պատիվ/  բրենդը, որը սկսեց վաճառվել երիտասարդությանը գրավող միջոցներով` ինտերնետով եւ միայն սոցիալական ցանցերով գովազդվելով:  Այդ բրենդի ապրանքանիշները այժմ վաճառվում են 74 երկրներում: Անցած տարի վաճառքից եկամուտը կազմել է 6 մլրդ ԱՄՆ դոլար, սակայն այդ թիվը անընդհատ աճում է: Այս տարվա ընթացքում ընկերության ապրանքատեսակների վաճառքը աճել է 59 տոկոսով:

5. Աշխարհի լավագույն բրենդերց մեկը
Huawei-ը չինական առաջին ընկերությունն էր, որը 2014թ-ին գրանցվեց  <<Աշխարհի լավագույն բրենդեր>> Interbrand
http://interbrand.com/views/how-chinese-brands-can-sharpen-their-skills-locallyglobally/
- ի վարկանիշային աղյունակում: Հասկանալու համար այս իրադարձության կարեւորությունը միայն նշենք, որ այս վարկանիշային աղյուսակում գրանցվում են միայն բացառիկ ու աշխարհահռչակ բրենդեր: Ամբողջ աշխարհում ճանաչման արժանանալու փաստը անվիճելի ճանաչելու  համար բերենք միայն մեկ թիվ: Անցած տարվա ընթացքում ընկերությունը վաճառել է ոչ ավել, ոչ պակաս 100 մլն սմարթֆոն:  Այսպիսով, այսօր Huawei-ը սմարթֆոններ արտադրող խոշորագույն  ընկերություններից է:


6. Համագործակցություն Leica-ի հետ

Այժմ ուշադրություն: Huawei-ը համագործակցում է աշխարհահռչակ Leica

https://en.leica-camera.com/Company/Press-Centre/Press-Releases/Press-Releases-

2016/Press-Release-HUAWEI-and-Leica-Camera-announce-long-term-technology-partnership-for-the-reinvention-of-smartphone-photography
ընկերության հետ:

Եւ սա կատակ չէ:

Լուսանկարչական ապարատներ արտադրող գերմանական այս աշխարհահռչակ ու հեղինակավոր ընկերությունը ծանոթ է ու երազանք է բոլոր լուսանկարիչներին ու լուսանկարչության սիրահարների համար:  Մինչ շատերը երազում էին կյանքի ընթացքում գոնե մեկ հնարավորություն ունենալ  Leica-ի տեսախցիկներով լուսանկարելու մասին,  Huawei-ը ապշեցրեց բոլորին` հնարավորություն ստեղծելով մատչելի գնով ունենալ Leica տեսախցիկ` սեփական սմարթֆոնի վրա: Երկու ընկերությունները որպես համագործակցության առաջին արդյունք թողարկել են  Huawei P9 սմարթֆոնը՝ երկու տեսախցիկներով:  Այս հեռախոսի տեսախցիկը ունի երեք առավելություն՝ լուսանկարի առավել դետալավորվածություն,  ֆոկուսի կարգավորում նկարահանումից հետո եւ լայն բացված դիաֆրագմայի հնարավորություն:


7. Ստեղծում է մեծ թվով աշխատատեղեր

Ընկերությունում աշխատում է ավելի քան 170 հազար մարդ: Հիմա այս թիվը կրկին ընթերցեք ու փորձեք պատկերացնել: Չինաստանում գտնվող գլխավոր գրասենյակի աշխատակիցների թիվը միայն 40 հազար է: Բայց եկեք փորձենք հասկանալ, թե ինչով է զբաղվում այսքան մարդ: Պարզվում է, այստեղ աշխատողները ոչ միայն տեխիկական, տեխնոլոգիական հմտությունների տիրապետող մարդիկ են, այլ նաեւ նորարարներ: Աշխատակիցների ընդհանուր թվի գրեթե կեսը` 45%-ը զբաղվում է գիտահետազոտական գործունեությամբ:

8. 5G ցանցը` շուտով
Հավանաբար շատերն են փորձում կռահել, թե երբ վերջապես կստեղծվի 5G ցանց
http://www.huawei.com/minisite/5g/en/
եւ երբ մենք բոլորս կկարողանանք օգտնվել դրանից: Ուրեմն իմացեք, որ մեզնից շատ ավելի շուտ այդ մասին սկսել են մտածել Huawei-ի մասնագետները: Եվ ոչ թե ուղղակի մտածել , այլ ակտիվ անցել են գործի: Huawei-ը  միայն 5G տեխնոլոգիայի մշակման համար 2013-2018 թվականների համար հատկացրել է 600 մլն ԱՄՆ դոլար: Ի դեպ, ընկերությունը աշխարհի առաջատարներից է տեխնոլոգիական նորությունների պատենտավորման հարցում, ինչը նշանակում է, որ ընկերությունը անընդհատ նոր տեխնոլոգիաներ է մշակում, նորամուծություններ է կատարում, ինչը նաեւ գրանցում է, որպես մտավոր սեփականություն: Միայն անցած տարվա ընթացքում ընկերությունը պատենտավորել է 3898 հայտ:

9. Նորարարությունների սիրահարը` նորարարությունների հեղինակ

Կարճ, կոնկրետ, թվերով: Huawei-ը ամբողջ աշխարհում ունի հետազոտություններ եւ վերամշակումներ իրականացնող 16 գրասենյակ, 8 ինովացիոն եւ  45 ուսումնական կենտրոններ: Նշված գրասենյակներն ու կենտրոնները գտնվում են ԱՄՆ-ում, Գերմանիայում, Շվեդիայում, Ռուսաստանում: Նաեւ կան համատեղ նորարարական կենտրոններ այնպիսի համաշխարհային ընկերությունների հետ, ինչպիսին են
Vodafone Group,
http://www.vodafone.com/business/m2m/Huawei-and-Vodafone-Announce-Opening-of-Worlds-First-Narrowband-IoT-Open-Lab-2016-04-26 

BT Group
http://www.btplc.com/Thegroup/BTUKandWorldwide/BTRegions/England/InTouch/National/Spring2015/Huawei/index.htm

, Telecom Italia
http://www.telecomitalia.com/tit/en/archivio/media/note-stampa/market/2016/TIM-Huawei-MoU-21-02-2016.html
 France Telecom,
http://www.orange.com/en/Press-and-medias/press-releases-2016/press-releases-2015/Orange-and-Huawei-boost-their-cooperation-to-invent-and-build-high-energy-efficiency-telecommunications-networks-by-2020

 Telefonica
https://www.telefonica.com/es/web/press-office/-/telefonica-and-huawei-join-forces-to-develop-the-smart-home-category-in-latin-america

Deutsche Telekom:

https://www.t-systems.com/news-media/t-systems-and-huawei-collaborate-in-the-area-of-public-cloud/1374876


10. Կարեւորում է շրջակա միջավայրը

Շատերը սկսում են <<հոգ տանել>> շրջակա միջավայրի մասին, երբ արդեն մոտ ենք լինում բնապահպանական որեւէ ճգնաժամի: Ինչպես շատ հարցերում, այս դեպքում էլ Huawei-ը փորձում է տարբերվել այլ հսկա ընկերություններից: Ընկերությունը հոգ է տանում շրջակա միջավայրի մասին, ինչի վկայությունն է կարգախոսներից մեկը` «Green Communications»:
http://www1.huawei.com/en/solutions/go-greener/hw-001339.htm

Ընկերության պատասխանատուները համոզված են, որ շրջակա միջավայրի պահպանման ամենաճիշտ տարբերակներից մեկը էներգետիկ արդյունավետությունն է: Այդ իսկ պատճառով ընկերությունը անընդհատ մշակում է նոր մեթոդներ՝ իր սարքավորումներից հնարավորինս քիչ արտանետումների ունենալու համար:

11. Մտքի ուժը
Համաձայնվեք, որ հաճախ դուք էլ եք մտածում` տեսնես ո՞ւմ մտքով է  անցել ստեղծել այս կամ այն սարքը կամ գրել այս կամ այն ծրագիրը, որն այսօր արդեն մեր առօրյայի անբաժանելի մասն է: Այո, այդ ամենը ի սկզբանե եղել է <<ընդամենը>> միտք, ինչից հետո միայն ծանր ու բարդ աշխատանքի արդյունքում  վեր է ածվել կոնկրետ առարկայի, կոնկրետ սարքի, կոնկրետ ծրագրի: Huawei ընկերության ղեկավարությունը շարունակում է համառորեն կրկնել, որ ամենաթանկը մտածելու ունակությունն ու մտքի ուժն է: Առաջնահերթ համարելով անդադար զարգացումը, նորարարական մտքի մշակումն ու թարմ մտածողությունը, այստեղի մասնագետները կանգ չեն առնում <<մտքի ուժ>> ասվածը միշտ զգոն ու արթուն պահելու համար:  Օրինակ, ընկերության մենեջերներին անընդհատ հանձնարարվում է կարդալ ոչ մասնագիտական գրականություն, որպեսզի ավելի ազատ ու լայն մտածեն ու ստեղծեն հնարավորություն հետագայում նոր մտահղացումներ ունենալու համար:

Դեռ այսքանն էլ բավարար չէ, ընկերությունը շարունակում է ցուցադրել իր ինքնավստահությունն ու <<նվաճողականությունը>>: Huawei-ի ներկայացուցիչները վստահ հայտարարում են, որ արդեն 2021թ-ին կդառնան ոլորտի բացարձակ առաջատար:  Դե ինչ, սպասենք:



