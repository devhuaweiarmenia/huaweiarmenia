<div>
    Սմարթֆոններ եւ այլ տեխնիկա ընտրելն այսօր հեշտ գործ չէ:
</div>
<div> Ընտրությունը մեծ է, չափանիշները` տարբեր, ինչի հետեւանքով կարելի է խճճվել ու որակի փոխարեն ընտրել ընդամենը այն, ինչ
    ընտրում են մեր ծանոթները:
</div>
<div>
    Իսկ որակի չափանիշները հասկանալու համար պետք է ծանոթ լինել ոլորտի առաջատարներին:
</div>
<div>
    Չինական Huawei-ը սմարթֆոններ արտադրող խոշորագույն ընկերություններից է:
</div>
<div>
    Տարիներ առաջ սրան դժվար կլիներ հավատալ, բայց այսօր արդեն դա փաստ է:
</div>
<div> Անցած տարի ընկերությունը ներկայացրել է իր նոր կոնցեպտը "Դարձրու այն հնարավոր" / Make it Possible /, իսկ
    ընկերության նոր
    կարգախոսը հռչակվեց "Երազանքները ոգեշնչում են ստեղծագործել" / "Dreams inspire creativity"/:
</div>
<div>
    Ցանկանո՞ւմ եք ծանոթանալ Huawei-ի մասին այնպիսի փաստերի, որոնք կփոխեն ձեր պատկերացումները չինական ընկերությա մասին:
</div>
<div> Ձեզ ենք ներկայացնում բազմաթիվ փաստերից միայն 11-ը:</div>
<div>
</div>

<div>
    <h2>"Չինական նվաճումը"` աշխարհը նվաճելու ճանապարհին</h2>
    <img src="/img/blog/11_facts_about_huawei/2.jpg">
    Նախ հասկանանք, թե ինչ է նշանակում ընկերության անվանումը:
</div>
<div> Huawei-ը բաղկացած է երկու հիերոգլիֆներից՝ «Hua» — «Չինաստան», եւ «Wei» — «նվաճում»:</div>
<div> Եւ ուրեմն, "Չինական նվաճում" ընկերությունը, որը ստեղծվել էր
    1980-ականներին ի սկզբանե զբաղվել է կոմունիկացիոն տեխնիկայի արտադրությամբ:
</div>
<div> Իսկ արդեն 1987թ-ից իր առաջ դրել է ավելի ամբիցիոզ նպատակ` Չինաստանը դարձնել տեխնոլոգիաներով հարուստ ու առաջատար
    երկիր:
</div>
<div>
    "Նվաճողական" ընկերությունը արժանի չէր լինի, իր անվանը, եթե հայրենիքում հաջողությունների հասնելուց հետո չանցներ
    աշխարհը "նվաճելու" գործին:
</div>
<div>
</div>

<div>
    <h2>Հաջողությունը` հետեւողական աշխատանքի արդյունք</h2>
    2000-ականների սկզբից ընկերությունը իր գործունեությունը սկսել է ծավալել Չինաստանի սահմաններից դուրս, տարածվել է
    Ասիայով,ապա հասել է Եվրոպա եւ Ավստրալիա:
</div>
<div> Պետք է նշել, որ այս հաջողությունը չի եղել պատահական:</div>
<div>
    Չէ որ առաջին տարիների իր ողջ հասույթը ընկերությունը ծախսում էր նոր <a
        href="http://www.huawei.com/en/industry-insights/moving-forward">հետազոտությունների վրա</a>
    , այլ կերպ ասած` ներդնում էր կատարում նոր գաղափարներ մշակելու եւ դրանք կատարելագործելու հեռանկարային գործի մեջ:
</div>
<div>
</div>

<div>
    <h2>Առաջին սմարթֆոնը, ինչպես առաջին սերը</h2>
    <img src="/img/blog/11_facts_about_huawei/1.jpg">
    Մեզնից շատերը, եթե ոչ բոլորը, հիշում են իրենց առաջին սմարթֆոնը:
</div>
<div> Սեփական սմարթֆոնի հետ "ծանոթանալու" պահի մասին խոսելիս այսօր արդեն շատերը կատակում են, թե դա նման էր առաջին սիրո,
    մի բանի, որը
    երբեք չի մոռացվի:
</div>
<div> Չէ որ մինչ այդ նմանատիպ կապի միջոցներ կարելի էր տեսնել միայն ֆանտաստիկ ֆիլմերում:</div>
<div> Եւ ահա, իր արտադրած առաջին սմարթֆոնը հիշում է նաեւ Huawei-ը:</div>
<div> Այն արտադրվել էր 2009-թ-ին,
    նրա "անունն էր" Android 1.5 Huawei U8230:
</div>
<div>
</div>

<div>
    <h2>Ի "Պատիվ" երիտասարդներին</h2>
    2013թ-ին ընկերությունը գնաց խորամանկ քայլի` ստեղծեց բրենդ հենց երիտասարդության ուշադրությունն ու համակրանքը ստանալու
    համար:
</div>
<div> Ինչպես հայտնի է, ում հաջողվում է դուր գալ երիտասարդությանը, նա ուղղակի
    դատապարտված է հաջողության:
</div>
<div> Եւ ահա ընկերությունը ներկայացրեց երիտասարդության համար /18-34 տարեկան/ նախատեսված Honor /պատիվ/ բրենդը, որը սկսեց
    վաճառվել երիտասարդությանը գրավող միջոցներով`
    ինտերնետով եւ միայն սոցիալական ցանցերով գովազդվելով:
</div>
<div> Այդ բրենդի ապրանքանիշները այժմ վաճառվում են 74 երկրներում:</div>
<div> Անցած տարի վաճառքից եկամուտը կազմել է 6 մլրդ ԱՄՆ դոլար, սակայն այդ թիվը անընդհատ
    աճում է:
</div>
<div> Այս տարվա ընթացքում ընկերության ապրանքատեսակների վաճառքը աճել է 59 տոկոսով:</div>
<div>
</div>

<div>
    <h2>Աշխարհի լավագույն բրենդերց մեկը</h2>
    Huawei-ը չինական առաջին ընկերությունն էր, որը 2014թ-ին գրանցվեց "Աշխարհի լավագույն բրենդեր" <a
        href="http://interbrand.com/views/how-chinese-brands-can-sharpen-their-skills-locallyglobally/">Interbrand</a>

    - ի վարկանիշային աղյունակում:
</div>
<div> Հասկանալու համար այս իրադարձության կարեւորությունը միայն նշենք, որ այս վարկանիշային աղյուսակում գրանցվում են միայն
    բացառիկ ու աշխարհահռչակ բրենդեր:
</div>
<div> Ամբողջ աշխարհում ճանաչման
    արժանանալու փաստը անվիճելի ճանաչելու համար բերենք միայն մեկ թիվ:
</div>
<div> Անցած տարվա ընթացքում ընկերությունը վաճառել է ոչ ավել, ոչ պակաս 100 մլն սմարթֆոն:</div>
<div> Այսպիսով, այսօր Huawei-ը սմարթֆոններ արտադրող
    խոշորագույն ընկերություններից է:
</div>
<div>
</div>

<div>
    <h2>Համագործակցություն Leica-ի հետ</h2>
    <img src="/img/blog/11_facts_about_huawei/9.jpg">
    Այժմ ուշադրություն:
</div>
<div> Huawei-ը համագործակցում է աշխարհահռչակ <a
        href="https://en.leica-camera.com/Company/Press-Centre/Press-Releases/Press-Releases-2016/Press-Release-HUAWEI-and-Leica-Camera-announce-long-term-technology-partnership-for-the-reinvention-of-smartphone-photography">Leica</a>
    ընկերության հետ:
</div>
<div>

    Եւ սա կատակ չէ:
</div>
<div>

    Լուսանկարչական ապարատներ արտադրող գերմանական այս աշխարհահռչակ ու հեղինակավոր ընկերությունը ծանոթ է ու երազանք է
    բոլոր լուսանկարիչներին ու լուսանկարչության սիրահարների համար:
</div>
<div>
    Մինչ շատերը երազում էին կյանքի ընթացքում գոնե մեկ հնարավորություն ունենալ Leica-ի տեսախցիկներով լուսանկարելու մասին,
    Huawei-ը ապշեցրեց բոլորին` հնարավորություն ստեղծելով մատչելի
    գնով ունենալ Leica տեսախցիկ` սեփական սմարթֆոնի վրա:
</div>
<div> Երկու ընկերությունները որպես համագործակցության առաջին արդյունք թողարկել են Huawei P9 սմարթֆոնը՝ երկու
    տեսախցիկներով:
</div>
<div>
    Այս հեռախոսի տեսախցիկը ունի երեք առավելություն՝ լուսանկարի առավել դետալավորվածություն, ֆոկուսի կարգավորում
    նկարահանումից հետո եւ լայն բացված դիաֆրագմայի հնարավորություն:
</div>
<div>
</div>

<div>
    <h2>Ստեղծում է մեծ թվով աշխատատեղեր</h2>
    Ընկերությունում աշխատում է ավելի քան 170 հազար մարդ:
</div>
<div> Հիմա այս թիվը կրկին ընթերցեք ու փորձեք պատկերացնել:</div>
<div> Չինաստանում գտնվող գլխավոր գրասենյակի աշխատակիցների թիվը միայն 40 հազար է:</div>
<div>
    Բայց եկեք փորձենք հասկանալ, թե ինչով է զբաղվում այսքան մարդ:
</div>
<div> Պարզվում է, այստեղ աշխատողները ոչ միայն տեխիկական, տեխնոլոգիական հմտությունների տիրապետող մարդիկ են, այլ նաեւ
    նորարարներ:
</div>
<div>
    Աշխատակիցների ընդհանուր թվի գրեթե կեսը` 45%-ը զբաղվում է գիտահետազոտական գործունեությամբ:
</div>
<div>
</div>

<div>
    <h2>5G ցանցը` շուտով</h2>
    <img src="/img/blog/11_facts_about_huawei/5.jpg">
    Հավանաբար շատերն են փորձում կռահել, թե երբ վերջապես կստեղծվի <a href="http://www.huawei.com/minisite/5g/en/">5G ցանց</a>

    եւ երբ մենք բոլորս կկարողանանք օգտնվել դրանից:
</div>
<div> Ուրեմն իմացեք, որ մեզնից շատ ավելի շուտ այդ մասին սկսել են մտածել Huawei-ի մասնագետները:</div>
<div> Եվ ոչ թե ուղղակի մտածել , այլ ակտիվ անցել են գործի:</div>
<div>
    Huawei-ը միայն 5G տեխնոլոգիայի մշակման համար 2013-2018 թվականների համար հատկացրել է 600 մլն ԱՄՆ դոլար:
</div>
<div> Ի դեպ, ընկերությունը աշխարհի առաջատարներից է տեխնոլոգիական նորությունների
    պատենտավորման հարցում, ինչը նշանակում է, որ ընկերությունը անընդհատ նոր տեխնոլոգիաներ է մշակում, նորամուծություններ է
    կատարում, ինչը նաեւ գրանցում է, որպես մտավոր սեփականություն:
</div>
<div> Միայն
    անցած տարվա ընթացքում ընկերությունը պատենտավորել է 3898 հայտ:
</div>
<div>
</div>

<div>
    <h2>Նորարարությունների սիրահարը` նորարարությունների հեղինակ</h2>
    <img src="/img/blog/11_facts_about_huawei/8.jpg">
    Կարճ, կոնկրետ, թվերով:
</div>
<div> Huawei-ը ամբողջ աշխարհում ունի հետազոտություններ եւ վերամշակումներ իրականացնող 16 գրասենյակ, 8 ինովացիոն եւ 45
    ուսումնական կենտրոններ:
</div>
<div> Նշված գրասենյակներն ու կենտրոնները գտնվում են ԱՄՆ-ում,
    Գերմանիայում, Շվեդիայում, Ռուսաստանում:
</div>
<div> Նաեւ կան համատեղ նորարարական կենտրոններ այնպիսի համաշխարհային ընկերությունների հետ, ինչպիսին են <br>

    <a href="http://www.vodafone.com/business/m2m/Huawei-and-Vodafone-Announce-Opening-of-Worlds-First-Narrowband-IoT-Open-Lab-2016-04-26">Vodafone
        Group</a>,
    <a href="http://www.btplc.com/Thegroup/BTUKandWorldwide/BTRegions/England/InTouch/National/Spring2015/Huawei/index.htm">BT
        Group</a>,
    <a href="http://www.telecomitalia.com/tit/en/archivio/media/note-stampa/market/2016/TIM-Huawei-MoU-21-02-2016.html">Telecom
        Italia</a>,
    <a href="http://www.orange.com/en/Press-and-medias/press-releases-2016/press-releases-2015/Orange-and-Huawei-boost-their-cooperation-to-invent-and-build-high-energy-efficiency-telecommunications-networks-by-2020">France
        Telecom</a>,
    <a href="https://www.telefonica.com/es/web/press-office/-/telefonica-and-huawei-join-forces-to-develop-the-smart-home-category-in-latin-america">Telefonica</a>,
    <a href="https://www.t-systems.com/news-media/t-systems-and-huawei-collaborate-in-the-area-of-public-cloud/1374876">Deutsche
        Telekom</a>
</div>

<div>
    <h2>Կարեւորում է շրջակա միջավայրը</h2>
    Շատերը սկսում են "հոգ տանել" շրջակա միջավայրի մասին, երբ արդեն մոտ ենք լինում բնապահպանական որեւէ ճգնաժամի:
</div>
<div> Ինչպես շատ հարցերում, այս դեպքում էլ Huawei-ը փորձում է տարբերվել այլ հսկա ընկերություններից:</div>
<div>
    Ընկերությունը հոգ է տանում շրջակա միջավայրի մասին, ինչի վկայությունն է կարգախոսներից մեկը` <a
        href="http://www1.huawei.com/en/solutions/go-greener/hw-001339.htm">«Green Communications»</a>:
</div>
<div>
    Ընկերության պատասխանատուները համոզված են, որ շրջակա միջավայրի պահպանման ամենաճիշտ տարբերակներից մեկը էներգետիկ
    արդյունավետությունն է:
</div>
<div> Այդ իսկ պատճառով ընկերությունը անընդհատ մշակում է նոր մեթոդներ՝
    իր սարքավորումներից հնարավորինս քիչ արտանետումների ունենալու համար:
</div>
<div>
</div>

<div>
    <h2>Մտքի ուժը</h2>
    Համաձայնվեք, որ հաճախ դուք էլ եք մտածում` տեսնես ո՞ւմ մտքով է անցել ստեղծել այս կամ այն սարքը կամ գրել այս կամ այն
    ծրագիրը, որն այսօր արդեն մեր առօրյայի անբաժանելի մասն է:
</div>
<div> Այո, այդ ամենը ի սկզբանե
    եղել է "ընդամենը" միտք, ինչից հետո միայն ծանր ու բարդ աշխատանքի արդյունքում վեր է ածվել կոնկրետ առարկայի, կոնկրետ
    սարքի, կոնկրետ ծրագրի:
</div>
<div> Huawei ընկերության ղեկավարությունը շարունակում է համառորեն
    կրկնել, որ ամենաթանկը մտածելու ունակությունն ու մտքի ուժն է:
</div>
<div> Առաջնահերթ համարելով անդադար զարգացումը, նորարարական մտքի մշակումն ու թարմ մտածողությունը, այստեղի մասնագետները
    կանգ չեն առնում
    "մտքի ուժ" ասվածը միշտ զգոն ու արթուն պահելու համար:
</div>
<div> Օրինակ, ընկերության մենեջերներին անընդհատ հանձնարարվում է կարդալ ոչ մասնագիտական գրականություն, որպեսզի ավելի ազատ
    ու լայն մտածեն ու
    ստեղծեն հնարավորություն հետագայում նոր մտահղացումներ ունենալու համար:
</div>
<div>

    Դեռ այսքանն էլ բավարար չէ, ընկերությունը շարունակում է ցուցադրել իր ինքնավստահությունն ու "նվաճողականությունը":
</div>
<div> Huawei-ի ներկայացուցիչները վստահ հայտարարում են, որ արդեն 2021թ-ին կդառնան ոլորտի
    բացարձակ առաջատար:
</div>
<div> Դե ինչ, սպասենք:</div>
<div>
</div>
